# Reflectie op werkproces Irregular Beat Generator
**_Ruben  Helder 20-10-2025_**

## Git Workflow

  Ik heb enorm genoten van hoe GitHub werkt. Normaal ben ik overal tegelijk mee bezig,
  Ik dacht eerst dat GitHub alleen handig was voor vorige versies opslaan, maar nu zie ik dat het werken met commits zorgt voor een nette workflow en een focus op 1 deel per commit.

## Pseudo Code

  Starten met het ontwerp (ipv de syntax en coderen zelf) was erg verfrissend. Ik hou enorm van mijn eigen design-proces doorlopen en het was erg tof om te beginnen met creatief nadenken ipv syntax leren. Dit zorgde ervoor dat het ontwerp groeide met de syntax ipv andersom. Het was in de eerste fase erg handig om de pseudo-code naast de echte code te houden en daar de goede syntax bij te vinden.

## Prakticum lessen

  Omdat we begonnen met ontwerpen ipv syntax, ervaarde ik bij de practicum-lessen een hele fijne sfeer om ideeën uit te wisselen en van elkaar te leren. Het was een hoogtepunt om samen na te denken over problemen oplossen.

## Op gang komen

  De eerste weken duurde het bij mij langer dan normaal om op gang te komen. Ik snapte vrij weinig van GitHub en wist niet hoe ik begon met Python. Ik dacht bij mezelf dat ik het zelf wel zou kunnen uitzoeken, maar daar vond ik de motivatie niet voor. Die vond ik echter wel in de lessen door af en toe vragen aan klasgenoten te stellen die me dan wat verder konden helpen.
  Ook de GitHub omgeving van het lesmateriaal was even wennen, maar daar kan ik nu intuïtief mee werken.

## Weekje stil

  Een week lang heb ik even niks ge-commit en geprogrammeerd omdat het wat druk was met school en andere dingen. Dit zorgde ervoor dat ik weer even moest opstarten en wat extra tijd moest inhalen, waardoor deadlinen toch wel nodig was.

## Concreet in de code

  Wat ik het beste vond gaan:
  - Stapsgewijs nadenken
  - Voorbeeldcode lezen en toepassen
  - Leesbaarheid, comments en docstrings in de gaten houden
  - Schetsen maken en daarna pas uitwerken
    - Hier begon de lesreeks mee
    - Ook tijdens dit blok heb ik dit vaker gedaan

  Waar vond ik ruimte voor ontwikkeling?
  - Volgorde van functies
  - Eerst een functie aanmaken en dan het bouwblok gebruiken om mee verder te bouwen, ipv omslachtig te werk gaan en later duplicate code wegwerken
  - Kleine slordigheidsfouten die later voor bugs zorgen
  - Iets uitvoeren op een lange manier en er later via W3 schools achter komen dat er al een syntax voor bestaat

## Takeaways

De takeaways zitten ook al een beetje verwerkt in de tekst hierboven, maar hier zijn mijn belangrijkste punten die ik ervaren heb:
  1. Het stapsgewijs denken met commits ga ik verder toepassen, ook in vakken waarbij ik niet werk met GitHub
  2. Beginnen met bouwblokken en daarna pas verder bouwen is optimaal voor overzichtelijkheid en Workflow, meer bewust zijn van stappen die mogelijk iteratief zijn
  3. Onderzoeken of iets makkelijker kan met andere syntax voordat er veel moeite in gaat
  4. Op schema liggen (of zelfs een beetje voorlopen) is de beste optie om deadlinen tegen te gaan
